---
title: "Beatmonkey"
description: "Een platform voor producers en artiesten voor het uploaden, vinden en beheren van beats"
stack: "Laravel + Blade + Bootstrap"
pubDate: "2022-10-31"
heroImage: "/BeatMonkey/Beatmonkey title image.png"
screenshotsDesktop: ["/BeatMonkey/Beatmonkey mockup.png", "/BeatMonkey/Beatmonkey mockup 2.png", "/BeatMonkey/Beatmonkey mockup 3.png"]
---
Naast mijn passie voor techniek en programmeren heb ik ook een grote liefde voor muziek. Zowel het luisteren naar als het maken van muziek behoort tot mijn favoriete bezigheden. Sinds 2017 produceer ik als hobby én bijverdienste muziek voor verschillende artiesten uit de regio Dordrecht.

Een belangrijk onderdeel van deze bezigheid is het versturen van mijn instrumentale producties, ook wel beats genoemd, naar artiesten. Zij kunnen ervoor kiezen om op deze beats te schrijven, met als doel een uiteindelijke release. Meestal doe ik dit via WhatsApp, en soms via e-mail. Dit werkt echter omslachtig, omdat de beats vaak ‘verdrinken’ tussen de andere berichten.

Er bestaan ook platforms voor dit doeleinde, zoals het bekende BeatStars.com. Dit platform is gericht op de verkoop van beats en biedt een goede manier voor producers om geld te verdienen. Toch kleven er nadelen aan: het is lastig om gevonden te worden zonder te betalen voor promotie, de concurrentie is groot, en BeatStars vraagt een percentage van je opbrengst.

Deze nadelen inspireerden mij om mijn twee passies te combineren en, in het kader van het vak Programmeren 5, mijn eigen beatplatform te bouwen.

Het platform is ontwikkeld met Laravel en maakt gebruik van Blade-templates voor de front-end. Artiesten en producers kunnen op het platform onder andere:
- Een account aanmaken;
- Beats uploaden, voorzien van metadata zoals een coverfoto, genre en BPM;
- Beats bekijken, aanpassen, downloaden, zichtbaar/onzichtbaar maken en verwijderen;
- Beats beluisteren zonder ze eerst te hoeven downloaden;
- Filteren op genre en BPM, of zoeken op naam;
- Beats liken of disliken.

