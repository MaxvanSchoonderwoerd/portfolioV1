---
title: "GewoonLezen"
description: "Verbeter je taal met plezier: Oefen lezen en uitspraak!"
stack: "React + Typescript + Expres.js + OpenAI"
pubDate: "27 juni 2023"
heroImage: "/GewoonLezen.webp"
screenshotsMobile: ["/GewoonLezenScreenshot.webp"]
---

Tijdens Technological Learning Environment 2 (TLE2) kreeg ik een nieuw team toegewezen om samen een project te realiseren. Ons team kreeg de opdracht om een Sustainable Development Goal (SDG) te selecteren en een interactieve oplossing te ontwerpen die aan de SDG voldeed. Een SDG is een specifiek doel of target vastgesteld door de Verenigde Naties om wereldwijde uitdagingen aan te pakken en een duurzamere toekomst te bereiken. Deze oplossing diende gebruik te maken van één of meerdere AI-technologieën. Gedurende de komende zes maanden zijn we intensief aan de slag gegaan om de SDG te realiseren.

Onze keuze viel op de SDG "Quality Education": het waarborgen van inclusief en rechtvaardig onderwijs van hoge kwaliteit en het bevorderen van levenslang leren voor iedereen. Na diverse brainstormsessies, onderzoek, een "Google Design Sprint" en aanzienlijke programmeerinspanningen, resulteerde dit in de creatie van GewoonLezen.

GewoonLezen is een webapplicatie die zowel op mobiele apparaten als op desktops functioneert. Het hoofddoel van deze app is het verbeteren van de leesvaardigheid van laaggeletterden. Gebruikers krijgen teksten voorgeschoteld die ze moeten voorlezen. Vervolgens analyseert de app wat er is voorgelezen en voorziet de gebruikers van feedback. De te lezen teksten worden gegenereerd op basis van de volgende factoren:

- Het leesniveau van de gebruiker.
- Eerdere gemaakte fouten door de gebruiker.
- Het onderwerp van de voorgaande zinnen.

De app maakt gebruik van Text-to-Speech, spraakherkenning en GPT-3.5. Voor de frontend is gebruikgemaakt van React en TypeScript, terwijl voor de backend Express.js in combinatie met de OpenAI API is toegepast. Binnen dit project lag mijn verantwoordelijkheid bij zowel het ontwerpen als het ontwikkelen van de app.

Klik [hier](https://cmgt.hr.nl/projecten/gewoonlezen) voor meer informatie, en een uitleg video van de app.
